ΕΜΠ-ΣΝΜΜ

<h2>Εισαγωγή στην Python </h2>

Διδάσκων: **Γεώργιος Παπαλάμπρου**, Αναπληρωτής Καθηγητής, e-mail: george.papalambrou@lme.ntua.gr

Βασικός στόχος του μαθήματος για το 2025 είναι η εξοικίωση με μια σύγχρονη γλώσσα προγραμματισμού όπως η **Python**.

Η ύλη έχει χωριστεί σε 5 ενότητες-μαθήματα, με κύριο στόχο την άμεση επαφή των φοιτητών με τις έννοιες της Python.

Το μάθημα  στην γλώσσα Python δεν απαιτεί καμμία προηγούμενη γνώση της - όλα θα γίνουν στο πλαίσιο του μαθήματος! 

Στο μάθημα ακολουθούνται σύγχρονες πρακτικές στην παρουσίαση του υλικού: 

α) Χρήση της πλατφόρμας **Jupyter Notebooks**, για το υλικό των παρουσιάσεων (σε μορφή αρχείων ipynb), του κώδικα σε Python 
αλλά και την εκτέλεση του ! 
Εναλλακτικά  ο κώδικας σε Python μπορεί να εκτελεστεί με χρήση του **Visual Code Studio**.

β) Διάθεση όλου του υλικού στην ανοικτή πλατφόρμα **GitHub**: αρχεία Jupyter, Python, κα.

Σύνδεσμοι με περισσότερες πληροφορίες και σχετική Βιβλιογραφία υπάρχουν [εδώ](Bibliography.md). Για εγκαταστάσεις Jupyter, Python, Visual Code Studio δείτε [εδώ](installation.md).

Το κάθε μάθημα διαθέτει ένα ή περισσότερα αρχεία Jupyter, πχ `pythonL1-1.ipynb`και Python, πχ `python_L1.py`. Θα κατεβάσετε τα αρχεία αυτά απο το GitHub και θα τα ανοίξετε τοπικά στον ΗΥ σας μέσω ενός browser, αφού πρώτα ανοίξετε ένα τερματικό `PowerShell` (σε Windows) και κατόπιν δώσετε εκεί την εντολή `jupyter notebook`ή αλλιώς θα τα τρέξετε  απευθείας σε Visual Code Studio. Με την επιλογή `Code` (Πράσινο κουμπί) μπορείτε επιλέξετε `Download ZIP` και να κατεβάσετε όλα τα αρχεία σε μορφή zip. 

Προτείνεται για την  εισαγωγή στην γλώσσα και τον προγραμματισμό με Python να μελετήσετε από την Βιβλιογραφία τα [1] και [2]. Το [1] έχει την πλήρη αναφορά στην χρήση της γλώσσας ενώ το [2] κάνει μία σύντομη περιήγηση. Το [6] είναι για προχωρημένους.

Η ύλη των μαθημάτων παρουσιάζεται παρακάτω:

**Μάθημα 1: Εισαγωγή στον Προγραμματισμό με Python**
- Επισκόπηση της Python
- Εγκατάσταση της Python και ρύθμιση του περιβάλλοντος ανάπτυξης (Jupyter, VS Code)
- Βασική σύνταξη και δομή: μεταβλητές, τύποι δεδομένων και τελεστές
- Συναρτήσεις εισόδου και εξόδου
- Γράψιμο και εκτέλεση απλών προγραμμάτων σε Python

**Μάθημα 2: Δομές Ελέγχου και Συναρτήσεις**


- Δομές ελέγχου: if, elif, else
- Βρόχοι: for, while, και ένθετοι βρόχοι
- Συναρτήσεις: ορισμός, κλήση και επιστροφή τιμών
- Ορίσματα συναρτήσεων και πεδίο ορατότητας
- Συναρτήσεις και χρήση τους

**Μάθημα 3: Δομές Δεδομένων, Διαχείριση**

- Λίστες, tuples  και λεξικά (dictionaries)
- Ανάγνωση/εγγραφή αρχείων (CSV, TXT)
- Exceptions: try


**Μάθημα 4: Αντικειμενοστρεφής Προγραμματισμός (OOP)**

- Κλάσεις και αντικείμενα
- Κατασκευαστές και καταστροφείς
- Κληρονομικότητα, πολυμορφισμός και ενθυλάκωση
- Υπερφόρτωση και παράκαμψη μεθόδων
- Σχεδιασμός και υλοποίηση απλού έργου OOP

**Μάθημα 5: Βιβλιοθήκες για Εφαρμογές**

- Numpy για αριθμητικούς υπολογισμούς
- Matplotlib για απεικόνιση δεδομένων
- Pandas για διαχείριση και ανάλυση δεδομένων
- Εισαγωγή στη Scipy για επιστημονικούς υπολογισμούς
- Εφαρμογή βιβλιοθηκών για την επίλυση προβλημάτων: παραδείγματα και μελέτες περιπτώσεων
